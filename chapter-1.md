Over Publeaks
=============

Op deze pagina
-------------

1. [Stichting Publeaks](./chapter-1.md#stichting-publeaks)
2. [Ondersteuning](./chapter-1.md#ondersteuning)
3. [Hermes Centrum voor Transparantie en Digitale Rechten](./chapter-1.md#hermes-centrum-voor-transparantie-en-digitale-rechten)
4. [Het Internet Protection Lab](./chapter-1.md#internet-protection-lab)
5. [Greenhost](./chapter-1.md#greenhost)

[Terug naar de inhoudsopgave](./README.md#inhoudsopgave)

In iedere samenleving vinden misstanden plaats en zijn er tipgevers die misschien informatie hebben of kennis van zaken die niet in de haak zijn. Misstanden waarvan zij vinden dat ze moeten worden onderzocht, om er een einde aan te maken of misschien om er een bredere discussie mee los te maken.

Publeaks is een omgeving die deze tipgevers in staat stelt om veilig en anoniem informatie te lekken naar de pers. De tipgever kan zelf selecteren naar welke van de aangesloten mediaorganisaties hij of zij de stukken wil sturen en de ontvangende journalist kan berichten achterlaten voor de aanbieder.

De journalist besluit zelfstandig tot verificatie, nader onderzoek of publicatie. De pers heeft als opdracht om te controleren, om te publiceren, om aan de orde te stellen. De pers is daar toe uitgerust. Journalisten zijn professionals die onderzoeken, doorvragen, wederhoor toepassen en ze hebben een medium waarmee ze zaken naar buiten kunnen brengen.

Natuurlijk is lekken niet zonder risico, maar Publeaks maakt het zo veilig mogelijk. Zo zorgt het systeem er voor dat de afzender, locatie en andere gegevens van het versturen van documentatie niet te herleiden is. Publeaks.nl is een samenwerking tussen de Stichting Publeaks, het Hermes Centrum voor Transparantie en Digitale Rechten, het Internet Protection Lab en Greenhost.

Stichting Publeaks
-------------

Stichting Publeaks wil de journalistieke infrastructuur versterken en het journalistieke vermogen door middel van het ondersteunen van geanonimiseerde communicatie tussen burgers en persorganen. Het bestuur van de stichting Publeaks.nl bestaat uit:

* Teun Gautier Voorzitter Stichting Publeaks
* Mieke van Heesewijk Programme Manager, SIDN Fonds
* Corine de Vries Managing Editor, Volkskrant hoofdredactie
* Olaf van Miltenburg Nieuwscoördinator, Tweakers
* Martijn de Bie Projectleider Nieuwe Media en Innovatie, Omroep Brabant
* [Stichting Free Press Unlimited](www.freepressunlimited.org)

Stichting Publeaks heeft geen enkele toegang tot de inhoud van stukken of rol in de relaties tussen journalist en aanbieder van informatie. De stichting heeft slechts tot doel om de infrastructuur beschikbaar te maken. De stichting, noch een andere (rechts-)persoon heeft toegang tot de gegevens op het systeem waar het informatie over aanbrenger betreft of de eventueel verzonden stukken.

De stichting heeft een zeer beperkte begroting die wordt opgebracht door de deelnemende persbedrijven, fondsen en donaties.

Stichting Publeaks is bereikbaar via info@publeaks.nl.

Ondersteuning
-------------

Voor technische vragen en ondersteuning kunt u terecht bij:

  Marcel Oomens
  Project Officer Gender, Innovation and Security
  Support Office Publeaks.nl
  Free Press Unlimited
  oomens@freepressunlimited.org
  020 8000 495

Hermes Centrum voor Transparantie en Digitale Rechten
-------------

Het Hermes Centrum voor Transparantie en Digitale Rechten ontwikkelt de GlobaLeaks software. GlobaLeaks is een open source project gericht op het creëren van een wereldwijd, anoniem, censuur-bestendig klokkenluider platform.

In samenwerking met Publeaks is de GlobaLeaks software aangepast en vertaald. Het resultaat van die samenwerking is publeaks.nl.

www.logioshermes.org

Het Internet Protection Lab
-------------

Het Internet Protection Lab is verantwoordelijk voor het technisch projectmanagement van Publeaks.nl. Het Internet Protection Lab biedt overal ter wereld concrete en gerichte steun aan journalisten, bloggers en activisten die bedreigd worden. Door het bieden van internetverbindingen en expertise van beveiligde webhosting, maken ze hun werk veiliger en effectiever.

www.internetprotectionlab.net

Greenhost
-------------

Greenhost is verantwoordelijk voor de hosting en ondersteuning van Publeaks.

De basis van Greenhost is groene hosting. Greenhost loopt hierin al meer dan 10 jaar voorop. Greenhost is betrokken bij maatschappelijk relevante kwesties zoals duurzaamheid en digitale vrijheid. Dankzij eigen innovaties hebben ze 70% minder systemen nodig. Daarnaast gebruiken ze uitsluitend hernieuwbare energiebronnen.

Greenhost zet zich in voor een open en vrij internet en de bescherming van haar gebruikers. Greenhost staat pal voor vrijheid van informatie, privacy en openbaarheid van bestuur. Ze houden als enige provider niet bij wanneer u met wie mailt en maken gebruik van vrije en open software. Ze sponsoren meerdere organisaties die zich inzetten voor vrijheid, duurzaamheid en cultuur, zoals Free Press Unlimited en Stichting Publeaks.

www.greenhost.nl
